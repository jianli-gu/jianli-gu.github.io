---
layout: post
title: 系辞上
categories: [系辞]
permalink: /others/:title
modified: 2020-10-26
---

#### 目录

* TOC
{:toc}

## 第一章

天尊地卑，乾坤定矣。卑高以陈，贵贱位矣。动静有常，刚柔断矣。方以类聚，物以群分。吉凶生矣。在天成象，在地成形，变化见矣。

是故，刚柔相摩，八卦相荡。

鼓之以雷霆，润之以风雨。日月运行，一寒一署。乾道成男，坤道成女。

乾知大始，坤作成物。

乾以易知，坤以简能。

易则易知，简则易从。易知则有亲，易从则有功。有亲则可久，有功则可大。可久则贤人之德，可大则贤人之业。

易简，而天下之理得矣！天下之理得，而成位乎其中矣。


## 第二章

圣人设卦观象，系辞焉而明吉凶，刚柔相推而生变化。是故，吉凶者，失得之象也。悔吝者，忧虞 之象也。变化者，进退之象也。
刚柔者，昼夜之象也。

六爻之动，三极之道也。是故，君子居所而安者，易之序也。所乐而玩者，爻之辞也。是故，君子居则观其象而玩其辞，动则观其变
而玩其占，是以自天佑之，吉无不利。


## 第三章

彖者，言乎象者也。爻者，言乎变者也。吉凶者，言乎其失得也。悔吝者，言乎其小疵也。无咎者，善补过也。是故，列贵贱者存乎位，
齐小大者存乎卦，辩吉凶者存乎辞，有悔吝者存乎介，震无咎者存乎悔。是故，挂有小大，辞有险易。辞也者，各指其所之。


## 第四章

易与天地准，故能弥纶天地之道。仰以观于天文，俯以察于地理，是故知幽明之故，原始反终，故知死生之说。精气为物，游魂为变，
是故知鬼神之情状，与天地相似，故不违。知周乎万物，而道济天下，故不过。旁行而不流，乐知天命，故不忧。安土敦乎仁，故能爱。
范围天地之化而不过，曲成万物而不遗。通乎昼夜之道而知，故神无方而易无体。


## 第五章

一阴一阳谓之道，继之者善也，成之者性也。仁者见之谓之仁，智者见之谓之知，百姓日用而不知，故君子之道鲜矣。显诸人，藏诸用，
鼓万物而不与圣人同忧，盛德大业，至矣哉。富有之谓大业，日新之谓盛德，生生之谓易，成象之谓乾，效法之谓坤，极数知来之谓占，
通变之谓事，阴阳不测之谓神。


## 第六章

夫易，广矣，大矣。以言乎远则不御，以言乎远迩则静而正，以言乎天地之间则备矣。夫乾，其静也专，其动也直，是以大生焉。夫坤，
其静也翕，其动也辟，是以广生焉。广大配天地，变通配四时，阴阳之义配日月，易简之善配至德。子曰，易其至矣乎。夫易，
圣人之所以崇德而广业也。知崇礼卑，崇效天，卑法地，天地设位而易行乎其中矣。


## 第七章

成性存存，道义之门，圣人有以见天下之赜，而拟诸其形容，象其物疑，是故谓之象。圣人亦有见天下之动，而观其会通，以行其典礼。
系辞焉，以断其吉凶，是故谓之爻。言天下之至赜而不可恶也，言天下之至动而不可乱也，拟之而后言，议之而后动，拟议以成其变化。


## 第八章

鸣鹤在阴，其子和之，我有好爵，吾与尔靡之。子曰，君子居其室，出其言善，则千里之外应之，况其迩者乎。居其实，出其言而不善，
则千里之外违之，况其迩者乎。言出乎身，加乎民。行发乎迩，见乎远。言行，君子之枢机，枢机之发，荣辱之主也。言行，
君子之所以动天地也，可不慎乎。


## 第九章

同人“先號啕而后笑”，子曰，君子之道，或出或处，或默或语。二人同心，其利断金，同心之言，其臭如兰。

初六，“忌用白茅，无咎”。子曰，后错诸地而可矣。藉之用茅，何咎之有。慎之至也。夫茅之为物薄而用可重也，慎斯术也以往，
其无所失矣。

“劳谦，君子有终，吉”。子曰，劳而不伐，有功而不德，厚之至也。语以其功下人者也。德言盛，礼言恭。谦也者，致恭以存其位者也。

“亢龙有悔”，子曰，贵而无位，高而无民，贤人在下位而无辅，是以动而有悔也。

“不出户庭，无咎”，子曰，乱之所生也，则言语以为阶。君不密则失臣，君不密则失身，几事不密则害成，是以君子慎密而不出也。

子曰，作易者，其知盗乎？易曰：“负且乘，致寇至。” 负也者，小人之事也。乘也者，君子之器也。小人而乘君子之器，
盗思夺之矣。上慢下暴，盗思伐之矣。慢藏诲盗，冶容诲淫。易曰 “负且乘，致寇至”，盗之招也。
