---
layout: post
title: 28. 大过
categories: [易经]
permalink: /others/:title
modified: 2020-08-22
---

泽风大过，兑上巽下

---

大过，栋桡。利有攸往，亨。

彖曰： 大过，大者过也。栋桡，本末弱也。刚过而中，巽而说行，利有攸往，乃亨，大过之时大矣哉。

象曰： 泽灭木，大过。君子以独立不惧，遁世无闷。

初六，藉用白茅，无咎。

象曰： 藉用白茅，柔在下也。

九二，枯杨生稊，老夫得其女妻，无不利。

象曰： 老夫女妻，过以相与也。

九三，栋桡之凶，不可以有辅也。

九四，栋隆，吉，有它吝。

象曰： 栋隆之吉，不桡乎下也。

九五，枯杨生华，老夫得其士夫，无咎无誉。

象曰： 枯杨生华，何可久也；老妇士夫，亦可丑也。

上六，过涉灭顶，凶，无咎。

象曰： 过涉之凶，不可咎也。
