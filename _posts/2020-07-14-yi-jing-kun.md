---
layout: post
title: 02. 坤
categories: [Yijing]
modified: 2020-07-14
---

坤为地，坤上坤下

---

坤，元亨，利牝马之贞。君子有攸往，先迷，后得主，利。西南得朋，西北丧朋，安贞吉。

彖曰： 至哉坤元，万物资生，乃顺承天。坤厚载物，德合无疆，含弘光大，品物咸亨。牝马地类，行地无疆。
柔顺利贞，君子攸行，先迷失道，后顺得常。西南得朋，乃与类行，西北丧朋，乃终有庆，安贞之吉，
应地无疆。

象曰： 地势坤，君子以厚德载物。

