---
layout: post
title: 25. 无妄
categories: [易经]
permalink: /tastes/:title
modified: 2020-08-19
---

天雷无妄，乾上震下

---

无妄，元亨，利贞。其匪正，有眚，不利有攸往。

彖曰： 无妄，刚自外来而为主於内，动而健，刚中而应，大亨以正，天之命也，岂非正有眚，不利有攸往。
无妄之往，何之矣。天命不佑，行矣哉。

象曰： 天下雷行，物与无妄。先王以茂，对时育万物。

初九，无妄往，吉。

象曰： 无妄之往，得志也。

六二，不耕获，不菑畲，则利用攸往。

象曰： 不耕获，未富也。

六三，无妄之灾，或系之牛，行人之得，邑人之灾。

象曰： 行人得牛，邑人灾也。

九四，可贞，无咎。

象曰： 可贞无咎，固有之也。

九五，无妄之疾，勿药，有喜。

象曰： 无妄之药，不可试也。

上九，无妄行，有眚，无攸利。

象曰： 无妄之行，穷之灾也。
